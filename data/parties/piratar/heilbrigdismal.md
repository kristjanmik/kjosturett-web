Píratar ætla að:

- Tryggja aðgengi að heilbrigðisþjónustu óháð búsetu og efnahag
- Stefna að gjaldfrjálsri heilbrigðisþjónustu
- Stuðla að gagnsæi í uppbyggingu og þróun heilbrigðiskerfisins
- Leggja áherslu á snemmtæka íhlutun, forvarnir og tæknilausnir
- Setja heilbrigðismál í forgang í fjárlögum og tryggja fjármögnun
- Einfalda umsóknarferlin og draga úr skerðingum á örorku- og endurhæfingalífeyri
- Koma á fót embætti umboðsmanns sjúklinga
- Setja geðheilbrigðismál í forgang og tryggja fjármögnun.
- Leggja áherslu á forvarnir, valdeflingu, samvinnu og skaðaminnkun.
- Taka upp batamiðaða nálgun og þjónustu.
- Niðurgreiða sálfræðiþjónustu.
- Tryggja samfellt aðgengi að þjónustu og styðja aðstandendur.
- Leggja áherslu á sérhæfða bráðaþjónustu og búsetuúrræði við hæfi.
- Skoða notkun vímuefna út frá skaðaminnkandi nálgun.
- Stuðla að áfallamiðaðri nálgun, þjónustu og úrræðum.
- Fjölga sértækum úrræðum fyrir fólk með fjölbreyttar þarfir.
- Leggja áherslu á virðingu og mannréttindi.
- Efla félagslega velsæld með áherslu á forvarnir, félagsstarf og notendavæna þjónustu.
- Afglæpavæða neysluskammta vímuefna og tryggja lagalegan grundvöll fyrir skaðaminnkandi þjónustu.
  

Heilbrigðis- og félagsmál eru nátengd og þurfa að haldast í hendur til að skapa heilbrigt og réttlátt samfélag. Píratar leggja ríka áherslu á að byggja upp streitulausara samfélag þar sem einstaklingar geta lifað af launum sínum, haft nægan frítíma og notið lífsgæða. Með forvörnum, aukinni lýðheilsu og aðgengilegri heilbrigðisþjónustu í heimabyggð er hægt að stuðla að betri heilsu allra. Félagslegir þættir og geðheilbrigði eru þar lykilatriði.
Píratar vilja tryggja að heilbrigðis- og félagsþjónusta sé mannúðleg, aðgengileg og byggi á gagnreyndum aðferðum. Með áherslu á forvarnir, skaðaminnkun og batamiðaða nálgun er hægt að valdefla einstaklinga og bæta lífsgæði þeirra. Markmiðið er samfélag þar sem bæði líkamlegt og sálrænt heilbrigði er forgangsmál og þar sem allir fá þá aðstoð sem þeir þurfa, óháð búsetu eða efnahag. Að tryggja mannvirðingu og mannréttindi er leiðarljós í allri stefnumótun Pírata.
