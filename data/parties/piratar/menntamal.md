Píratar vilja byggja upp menntakerfi sem býr nemendur undir áskoranir framtíðarinnar með áherslu á gagnrýna hugsun, sköpun og jafna möguleika. Píratar leggja áherslu á menntun sem eflir gagnrýna hugsun, skapandi lausnir og einstaklingsmiðað nám. Við viljum byggja skólastarf á þverfaglegri nálgun og verkefnamiðuðu námi þar sem ábyrgð nemenda á eigin þroska er í fyrirrúmi. Markmið okkar er að tryggja að allir hafi jöfn tækifæri til náms, óháð aðstæðum. Með áherslu á opinn aðgang, tæknilausnir og lýðræðislega þátttöku nemenda verður menntakerfið öflugt afl til breytinga og framfara. Nemendur, kennarar og samfélagið allt eiga að taka þátt í mótun menntakerfis sem stuðlar að vellíðan, sjálfstrausti og samfélagslegri ábyrgð.

Píratar ætla að:

- Leggja áherslu á nám á einstaklingsmiðuðum forsendum.
- Efla þekkingu, gagnrýna hugsun og upplýsingalæsi.
- Stuðla að heildrænni nálgun og þverfaglegu námi.
- Tryggja jafnan rétt allra til náms.
- Valdefla nemendur og auka þátttöku þeirra í námsferlinu.
- Auka aðgengi að námsgögnum og tæknilausnum fyrir alla.
- Byggja upp skólakerfi sem styrkir heilsu og vellíðan.
- Leggja áherslu á öryggi gegn ofbeldi og áreitni.
- Styðja við kennara sem fagfólk.
- Efla lýðræðislega þátttöku og ábyrgð.
- Stuðla að framtíðarsýn og langtímaáætlunum.
  
Píratar vilja byggja upp menntakerfi sem býr nemendur undir áskoranir framtíðarinnar með áherslu á gagnrýna hugsun, sköpun og jafna möguleika. Píratar leggja áherslu á menntun sem eflir gagnrýna hugsun, skapandi lausnir og einstaklingsmiðað nám. Við viljum byggja skólastarf á þverfaglegri nálgun og verkefnamiðuðu námi þar sem ábyrgð nemenda á eigin þroska er í fyrirrúmi. Markmið okkar er að tryggja að allir hafi jöfn tækifæri til náms, óháð aðstæðum. Með áherslu á opinn aðgang, tæknilausnir og lýðræðislega þátttöku nemenda verður menntakerfið öflugt afl til breytinga og framfara. Nemendur, kennarar og samfélagið allt eiga að taka þátt í mótun menntakerfis sem stuðlar að vellíðan, sjálfstrausti og samfélagslegri ábyrgð.
Menntakerfi er hornsteinn lýðræðis og grunnur að samfélagi sem stuðlar að jöfnuði og virkri þátttöku allra borgara. Við leggjum áherslu á að menntakerfið sé sveigjanlegt, stuðli að heilsu og vellíðan og sé aðgengilegt fyrir alla, óháð efnahag eða bakgrunni. Með samvinnu, nýsköpun og opnum lausnum tryggjum við að námsgögn og tækni séu öllum tiltæk. Lýðræðisleg þátttaka nemenda, kennara og foreldra í ákvarðanatöku er lykilatriði. Framtíðarsýn Pírata snýst um að byggja menntakerfi sem er grundvöllur sjálfbærs, skapandi og réttláts samfélags þar sem allir fá tækifæri til að þroskast og leggja sitt af mörkum.
