Flokkur fólksins vill koma á fót nýju almannatryggingarkerfi og tryggja með lögum að öryrkjar og ellilífeyrisþegar fái 450.000 kr. á mánuði skatta- og skerðingarlaust. Við viljum tryggja að lífeyrir almannatrygginga fylgi launavísitölu og koma í veg fyrir kjaragliðnun. Við viljum að öryrkjar fái að reyna fyrir sér á vinnumarkaði í tvö ár án skerðinga eða endurmats örorku. Við viljum að allir öryrkjar og þeir ellilífeyrisþegar sem hafa lágar tekjur fái skattfrjálsan og skerðingarlausan jólabónus 1. desember ár hvert. Við viljum fella úr lögum starfsgetumatið sem taka á gildi næsta haust. Við viljum að lífeyrisþegar búsettir erlendis haldi persónuafslætti sínum. Við viljum stofna embætti hagsmunafulltrúa eldri borgara. Við viljum að frítekjumark ellilífeyris vegna lífeyristekna verði 100.000 kr. á mánuði. Við viljum ráðast í uppbyggingu á sérútbúnu húsnæði fyrir öryrkja og eldra fólk. Einnig viljum við ráðast í átak við uppbyggingu hjúkrunarrýma.

Við krefjumst þess að Alþingi gangi tafarlaust frá lögfestingu á samningi Sameinuðu þjóðanna um réttindi fatlaðs fólks.