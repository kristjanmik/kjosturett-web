Flokkur fólksins vill efla okkar brothættu byggðir með því að gefa handfæraveiðar frjálsar. Flokkur fólksins vill einnig efla samgöngur milli landshluta með því að ráðast í mikilvægar vegaúrbætur og jarðgangnagerð. Við viljum jafnframt leggja áherslu á að efla heilbrigðisþjónustu í hinum dreifðu byggðum. Til þess að byggð haldist í landinu öllu er brýnt að starfsemi hins opinbera úti á landi verði í fullu samræmi við þarfir íbúanna, fjölda þeirra og samgöngur á viðkomandi svæði. Við gerum kröfu um að komið verði í veg fyrir að stórir hlutar lands færist í hendur erlendra aðila, t.d. með því að gera búsetu á Íslandi sem skilyrði fyrir eignarhaldi.