Flokkur fólksins vill stórefla heilbrigðiskerfið, tryggja viðhlítandi fjármögnun þess og tryggja að kjör og starfsaðstæður heilbrigðisstarfsfólks séu í samræmi við það sem þekkist í nágrannalöngum okkar. Við viljum leysa útskriftarvanda Landspítalans með þjóðarátaki í uppbyggingu hjúkrunarheimila og við viljum halda gjaldtöku fyrir hverskonar heilbrigðisþjónustu í algjöru lágmarki. Við viljum stórefla geðheilbrigðiskerfið, hefja strax uppbyggingu nýs húsnæðis fyrir geðheilbrigðisþjónustu og fjármagna almennilega meðferðarúrræði svo hægt sé að útrýma biðlistum. Grunnheilbrigðisþjónusta á að vera gjaldfrjáls. Það er allt of dýrt að fá alvarlega sjúkdóma á Íslandi. Nauðsynlegt er að draga úr kostnaðarbyrði vegna krabbameinsmeðferða og meðferða vegna annarra alvarlegra sjúkdóma