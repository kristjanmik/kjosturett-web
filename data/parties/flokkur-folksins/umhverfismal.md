Flokkur fólksins vill að Ísland nýti þá sérstöðu sem við búum við, og felst í okkar grænu orku og hreina vatni, til að stórefla gróðurhúsarækt. Við viljum niðurgreiða rafmagnskostnað og hitunarkostnað við grænmetisræktun í stað þess að verið sé að fljúga til landsins með grænmeti, sem myglar eftir nokkra daga í búðinni. Við viljum að horfið verði frá áformum um stórfellda niðurdælingu efna í Straumsvík á vegum Carbfix. 