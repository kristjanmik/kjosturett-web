Flokkur fólksins vill hækka skattleysismörk í 450.000 kr. með upptöku fallandi persónuafsláttar. Við viljum hætta við stefnu fráfarandi ríkisstjórnar um að hækka á hverju ári alla nefskatta og öll krónutölugjöld. Við viljum draga úr óþarfa sóun í ríkisfjármálum með því að fækka markvisst launuðum starfshópum og sýna hófsemi í opinberum innkaupum. Við viljum afnema húsnæðisliðinn úr vísitölu neysluverðs, enda er húsnæði ekki neysluvara heldur mannréttindi, auk þess sem húsnæðisliðurinn er stærsti orsakavaldur verðbólgunnar.