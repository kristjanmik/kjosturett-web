Menntun er mannréttindi. Skólastarf á Íslandi á að vera þróttmikið með áherslu á jafnræði, sjálfsstyrkingu og samskipti þar sem einstaklingurinn fær að njóta sín. Flokkur fólksins vill stuðla að bættu menntakerfi á öllum stigum og að læsi ungmenna sé tryggt. Flokkur fólksins vill gera kennslu að eftirsóknarverðu starfi með því að bæta kjör kennara og bæta starfsaðstæður þeirra. Efla þarf lestrarkennslu og endurskoða áherslur og aðferðir. Efla þarf íslenskukennslu fyrir innflytjendur og börn þeirra. Auka þarf aðstoð við nemendur með sérþarfir. Fjölga þarf kennurum í „skóla án aðgreiningar“ til þess að stefnan skili tilætluðum árangri, annars þarf að hverfa frá henni. 