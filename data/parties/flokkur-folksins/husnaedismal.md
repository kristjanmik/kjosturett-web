Flokkur fólksins hefur sett sér nýja húsnæðisstefnu þar sem stefnt er að því að íbúðalánakjör verði sambærileg því sem gildir í nágrannalöndum okkar, þ.e. lán með viðráðanlegum föstum vöxtum til allt að 30 ára. Við viljum brjóta land og byggja til að mæta uppsafnaðri íbúðaþörf. Nauðsynlegt er að hefja strax uppbyggingu á Keldnalandinu og hraða uppbyggingu í Úlfarsárdal og Blikastaðalandi. Við viljum byggja upp nýtt eignaíbúðakerfi á félagslegum grunni. Við viljum afnema verðtryggingu á neytendalánum. 