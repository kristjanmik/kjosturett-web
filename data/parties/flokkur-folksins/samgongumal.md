Flokkur fólksins leggur áherslu á að tryggja greiðar samgöngur landshluta á milli allan ársins hring. Flokkur fólksins vill að stöðugt sé unnið að því að bæta umferðaröryggi á þjóðvegum landsins meðal annars með bættu viðhaldi, breikkun vega, fækkun einbreiðra brúa og frekari lagningu bundins slitlags. Tryggja þarf að frekari tafir verði ekki á mikilvægum verkefnum eins og Teigskógarleið og Sundabraut. Ráðast þarf í gangnagerð af mun meiri krafti, enda sýna dæmin frá t.d. Færeyjum að það er samfélaginu í heild til góðs ef við byggjum jarðgöng. Flokkur fólksins er andvígur Borgarlínu. 