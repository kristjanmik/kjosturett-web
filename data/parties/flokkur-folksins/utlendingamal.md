Flokkur fólksins vill aðlaga íslenska löggjöf í málefnum hælisleitenda að löggjöf hinna Norðurlandanna. Við viljum taka fulla stjórn á landamærunum og tryggja eftirlit með farþegalistum flugfélaga. Við viljum veita stjórnvöldum heimild til að víkja úr landi einstaklingum með alþjóðlega vernd sem fremja glæpi. Við viljum engu að síður að tekið verði utan um þá sem hingað koma og fá alþjóðlega vernd. Við viljum að stjórnvöld efli íslenskukennslu til innflytjenda og hjálpi þeim að aðlagast íslensku samfélagi. 