**Menntun er eitt mikilvægasta jöfnunartæki samfélagsins**
- VG hafnar frekari einkavæðingu í menntakerfinu
- Vinna þarf með öllum ráðum gegn stéttaskiptingu í skólakerfinu. Tryggjum gjaldfrjálsan skóla á öllum stigum og jafnrétti til náms. Eflum námsefnisgerð á öllum skólastigum og gerum námsgögn gjaldfrjáls.
-  Lögfestum leikskólastigið í áföngum.  
- Metum störf kennara að verðleikum. Aukum stuðning við kennara, þ.m.t. íslenskunám innflytjendabarna, og tryggjum þeim mannsæmandi vinnuaðstæður og tryggja jöfnun launa kennaramenntaðra til jafns við almennan markað. 
- Styðjum við fjölbreytt háskólanám og margvíslegt viðbótarnám framhaldsskóla, ekki síst listnám. Nemendum skal gefinn kostur á að stunda nám í fjarnámi um land allt.
- Eflum grunnrannsóknir enda eru þær undirstaða nýsköpunar og þekkingar. Öflugir og vel fjármagnaðir háskólar spila þar lykilhlutverk, auka þarf framlög svo við náum meðaltali Norðurlanda á háskólastiginu. Efla skal rannsóknasjóði og styðja við þekkingar- og nýsköpunarfyrirtæki.
- Allir nemendur eiga rétt á að læra móðurmál sitt. Það á líka við um börn sem eiga táknmál að móðurmáli og börn af erlendum uppruna.
- Samþætta þarf listnám, íþróttir og félagsstarf frístundastarfi sveitarfélaganna. Öll börn eiga að fá aðgengi að listnámi óháð efnahag.
- Efla þarf kennslu í umhverfislæsi, umhverfisvernd og sjálfbærni á öllum skólastigum sem þroskar getu nemenda til að taka upplýstar ákvarðanir um umhverfismál.
- Auka þarf sveigjanleika í námi á framhaldsskólastigi, sporna ber gegn brotthvarfi úr námi og tryggja fjölbreyttan stuðning, einkum við nemendur með innflytjendabakgrunn.
- Endurskoða þarf löggjöf um framhaldsfræðslu og styrkja raunfærnimat m.a. með menntun innflytjenda í huga.
-  Tryggja skal mannsæmandi grunnframfærslu fyrir námsmenn svo jafnrétti til náms verði tryggt. Hækka þarf frítekjumark og skoða kosti þess að gera námslán vaxtalaus. Námslán skulu falla niður við ellilífeyrisaldur og við varanlega örorku lántakanda.

**Menntastofnanir skulu aldrei reknar í hagnaðarskyni.**
Kosningaáherslur Vinstri grænna: [https://x24.vg.is/kosningaaherslur-vg/](https://x24.vg.is/kosningaaherslur-vg/)
Stefna Vinstri grænna í menntamálum: [https://vg.is/stefna/menntamal/](https://vg.is/stefna/menntamal/)
