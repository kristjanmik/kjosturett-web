**Aðgengi að velferðarþjónustu eru mannréttindi.**
- Vinnum markvisst gegn fátækt barna. Bætum hag tekjulægri fjölskyldna með því að halda áfram að styrkja barnabótakerfið, með áherslu á einstæða foreldra. 
- Útrýmum biðlistum í þjónustu við börn þar sem hvorki efnahagur né búseta mega vera hindranir. Styrkja þarf verulega  meðferðarúrræði fyrir börn með fjölþættan vanda.
- Klárum að brúa bilið milli fæðingarorlofs og leikskóla með tímasettri áætlun í samstarfi við sveitarfélögin. Afnema þarf skerðingar á lægstu greiðslum í fæðingarorlofi og hækka fæðingarstyrk.
-  Einfalda þarf bótakerfið, lífeyrisþegum til hagsbóta og hækka framfærslu tekjulægstu lífeyrisþega. Grípa þarf snemma inn í þegar fólk tapar starfsgetunni og tryggja í auknum mæli þjónustu og stuðning strax á fyrstu stigum.
-  Lögfesta þarf Samning Sameinuðu þjóðanna um réttindi fatlaðs fólks.
- Tryggja þarf nægt fjármagn til málaflokks fatlaðra og greiðan aðgang að hjálpartækjum. Auka þarf sérstaklega tækifæri fatlaðs fólks á vinnumarkaði.
- Vinna þarf áfram að notendasamráði og valdeflingu notenda velferðarþjónustunnar.
- Forvarnarstarf þarf að styrkja. Efling heilbrigðrar sjálfsmyndar barna og fræðsla um holla lífshætti og gagnkvæma virðingu, eru bestu forvarnirnar. Efla þarf forvarnir í geðheilbrigði og stuðning og ráðgjöf í skólum.
- Móta þarf markvissa stefnu í áfengis-, tóbaks- og vímuvarnarmálum. Tryggja þarf fólki með vímuefnavanda öruggt og tryggt meðferðarúrræði.
- Snúa þarf af braut harðra refsinga fyrir neyslu fíkniefna en styrkja aðgerðir gegn sölu, innflutningi og framleiðslu.
- Brýnt er að endurskoða lög og bæta aðstæður langveikra og alvarlega fatlaðra barna og fjölskyldna þeirra.
- Réttur fólks til grunnþjónustu á að vera tryggður með skilgreiningu á lámarksþjónustuviðmiði ríkis og sveitarfélaga. Fjárhagsaðstoð sveitarfélaga á að vera mannsæmandi.

Kosningaáherslur Vinstri grænna: [https://x24.vg.is/kosningaaherslur-vg/](https://x24.vg.is/kosningaaherslur-vg/)
Stefna Vinstri grænna í velferðarmálum: [https://vg.is/stefna/velferdarstefna/](https://vg.is/stefna/velferdarstefna/)
Stefna Vinstri grænna um jöfnuð og félagslegt réttlæti: [https://vg.is/stefna/jofnudur-og-felagslegt-rettlaeti/](https://vg.is/stefna/jofnudur-og-felagslegt-rettlaeti/)

