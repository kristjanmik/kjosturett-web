**Það er grundvallar réttur hvers einstaklings að hafa öruggt þak yfir höfuð. Ráðast verður í átak í húsnæðismálum til að auka framboð á húsnæði um leið og venjulegt fólk er varið fyrir samkeppni fjárfesta.**
- Íbúðarhúsnæði á að vera fyrir fyrir fólk, ekki fjárfesta. Skattaafslættir af sölu aukaíbúða verði þrengdir og gildi fyrir venjulegt fólk en ekki fjárfesta. Settar verði frekari takmarkanir á skammtímaleigu (t.d. Airbnb).
- Nauðsynlegt er að bregðast við áhrifum hávaxtastefnu á almenning með sérstökum vaxtastuðningi samhliða endurskoðaðri útfærslu séreignasparnaðarleiðar, með aukinni uppbyggingu leiguhúsnæðis með auknum stofnframlögum og með leigubremsu. Efla þarf óhagnaðardrifin leigufélög Með því að auka aðgengi þeirra að lánsfé og fjölga stofnstyrkjum innan almenna íbúðakerfisins. 
- Koma þarf á fót raunverulegu félagslegu eignaíbúðakerfi í samstarfi ríkis, sveitarfélaga og verkalýðshreyfingarinnar og stórauka þarf framboð á íbúðarhúsnæði um allt land.
- Ráðast verður í átak í húsnæðismálum, auka þarf möguleika ríkisins á að styðja við innviðauppbyggingu samhliða auknu lóðaframboði sveitarfélaga.
- Fyrirkomulag hlutdeildarlána þarf að endurskoða til að tryggja að það nái markmiðum sínum, að gefa tekjulágum, þ.m.t. örorkulífeyrisþegum, kost á því að eignast heimili.
- Endurskoða þarf greiðslumat þannig að metið sé með raunhæfum hætti greiðslugetu einstaklinga til að greiða af fasteignalánum sínum.
- Standa þarf vörð um Húsnæðissjóð, sem stofnaður var að norrænni fyrirmynd, til að fjármagna húsnæði á samfélagslegum grunni.
- Tryggjum gæðahúsnæði fyrir öll án tillits til efnahags. Hverfi og skipulag taki mið af mannlífi, fjölbreytni og virkum ferðamátum.
  
**Vinstri græn vilja húsnæði fyrir fólk en ekki fjárfesta!**
Kosningaáherslur Vinstri grænna: [https://x24.vg.is/kosningaaherslur-vg/](https://x24.vg.is/kosningaaherslur-vg/)
Stefna Vinstri grænna í kjara- og húsnæðismálum: [https://vg.is/stefna/kjara-og-husnaedismal/](https://vg.is/stefna/kjara-og-husnaedismal/)
