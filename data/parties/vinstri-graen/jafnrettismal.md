**Fordómar sem byggja á kyni, kynvitund, kynhneigð, fötlun, uppruna og trúarbrögðum verða ekki liðnir á Íslandi, né heldur orðræða og framkoma sem felur í sér hatur og tortryggni.**
- Nauðsynlegt er að uppræta allar birtingarmyndir kynjamisréttis og brjóta þannig upp kynjakerfið.
- Tryggjum efnahagslegt öryggi kvenna sem hafa skert lífeyrisréttindi vegna kynbundins launamunar, vanmats á virði kvennastarfa og ólaunaðra starfa yfir ævina. Endurmetum virði kvennastarfa í því skyni að útrýma kynbundnum launamun.
- Tryggjum jafna skiptingu fæðingarorlofs foreldra og stuðlum að jöfnun umönnunarbyrði kynjanna.
- Upprætum þau viðhorf og kerfi sem leiða af sér kynbundið ofbeldi og tryggjum að öll ofbeldismál fái skjóta og faglega meðferð í réttarvörslukerfinu.
- Tryggjum að brotaþolar séu aðilar máls í kynferðisbrotamálum og að ríkið verði skaðabótaskylt gagnvart þolendum ef mál er fellt niður vegna mistaka við rannsókn eða tafa á málsmeðferð. Huga þarf sérstaklega að stöðu fatlaðs fólks í því samhengi.  
- Nauðsynlegt er að tekið sé fullt tillit til þeirra einstöku aðstæðna sem þolendur kynlífsþrældóms og mansals eru í. Verklag Útlendingastofnunar við brottvísanir þarf að breytast þannig að það taki mið af þessu. 
- Tryggja þarf leið á félagslegum forsendum út úr vændi eða hvers kyns mansali með því að tryggja afkomu, húsnæði og vernd mansalsfórnarlamba. 
- Lögfesta þarf leikskólastigið og tryggja foreldrum óskertar tekjur í fæðingarorlofi upp að ákveðnu hámarki. Ekki á að leyfa heimgreiðslur enda eru þær ekki fallnar til þess að tryggja inngildingu eða jafnrétti.
-  Tryggja þarf öllum foreldrum sömu réttarstöðu við fæðingu barns.
- Setja þarf skýran laga- og refsiramma um hatursorðræðu og hatursglæpi í garð hinsegin fólks, innflytjenda, fatlaðs fólks, kvenna og annarra hópa.  
- Auka þarf vernd trans og intersex fólks, sérstaklega barna.
- Innleiða þarf samning Sþ um réttindi fatlaðs fólks 
- Við getum og verðum að stuðla að inngildingu þeirra sem vilja búa hér, tryggja jöfnuð og velsæld allra borgara samfélagsins.

Kosningaáherslur Vinstri grænna: [https://x24.vg.is/kosningaaherslur-vg/](https://x24.vg.is/kosningaaherslur-vg/) 
Stefna Vinstri grænna í kvenfrelsismálum: [https://vg.is/stefna/kvenfrelsi/](https://vg.is/stefna/kvenfrelsi/)
Stefna Vinstri grænna um málefni hinsegin fólks: [https://vg.is/stefna/malefni-hinsegin-folks/](https://vg.is/stefna/malefni-hinsegin-folks/)
