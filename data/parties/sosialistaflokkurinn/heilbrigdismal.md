Heilbrigðisþjónusta tekur til allra þátta heilbrigðis: líkamlegs, tilfinningalegs og geðheilbrigðis. Þar með talið tannlækningar og tannréttingar, sálfræðiþjónusta, sjúkra-og iðjuþjálfun sem og þjónusta talmeinafræðinga, áfengis- og fíkniefnameðferðir auk ráðgjafar og stuðnings fyrir fólk sem orðið hefur fyrir ofbeldi og öðrum áföllum.Að á Íslandi verði gjaldfrjáls heilbrigðisþjónusta rekin af skattfé borgaranna. Vinna þarf gegn markaðsvæðingu í heilbrigðisþjónustu og koma jafnvægi á þjónustuna miðað við þarfagreiningu. Að unnið verði markvisst að eflingu heilsugæslunnar. Að notendastýrð persónuleg aðstoð (NPA) verði notuð í þjónustu við fatlaða, óverjandi er að fjöldi fólks sé á bið eftir lögbundnum stuðningi. Að unnið verði samkvæmt langtímamarkmiðum í heilbrigðisþjónustu og fjármagn til heilbrigðismála og reksturs Landspítala Háskólasjúkrahúss verði í samræmi við kröfur um nútímavædda heilbrigðisþjónustu. Að lyfjakostnaður verði að fullu niðurgreiddur og lyfjaverslun almennings sett á fót, með sterku gæðaeftirliti og bestu lyfjum sem völ er á. Að forvarnir og lýðheilsa verði efld og stuðlað að því að ríkið veiti þá þjónustu.Að komið verði á fót embætti umboðsmanns sjúklinga. Að geðsvið Landsspítala Háskólasjúkrahúss, sem og Barna- og unglingageðdeild verði efld og geti sinnt eðlilegri neyðarþjónustu. Að endurhæfing sé ávallt í boði fyrir langveika, sem vilja bæta heilsu sína og lífsskilyrði. Að öldruðum sé tryggð þjónusta við hæfi hvort heldur með heimahjúkrun, plássi á hjúkrunarheimili eða sjúkrastofnun. Að heilsugæsla og sjúkrahúsþjónusta á landsbyggðinni verði efld. Bæta þarf starfsumhverfi heilbrigðisstarfsmanna og efla teymisvinnu. Að grundvöllur velferðar og heilbrigðis sé einnig tryggður með öðrum nauðsynlegum umhverfisþáttum svo sem réttlátu og góðu húsnæðiskerfi, menntakerfi, atvinnulífi og launastefnu sem og almannatryggingakerfi. Geðheilbrigðisþjónustu þarf að efla innan spítala og á heilsugæslu sem og neyðarúrræði fyrir börn og unglinga. Nauðsyn er að huga að skólakerfum og geðheilbrigði. Rannsóknir sýna að því fyrr sem brugðist er við því meiri líkur eru á að koma megi í veg fyrir alvarlegri afleiðingar síðar. Skólar á öllum menntastigum skulu hafa aðgang að geðheilbrigðisstarfsfólki í gegnum heilsugæsluna.