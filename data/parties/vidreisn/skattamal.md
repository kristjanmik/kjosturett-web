Í núverandi vaxta- og verðbólguumhverfi kemur ekki til greina að auka skatta á einstaklinga og lítil og meðalstór fyrirtæki.

Tekjuöflun ríkissjóðs á að byggja á réttlátri og hóflegri skattlagningu, þar sem allir bera réttlátar byrðar. Viðreisn leggur áherslu á að við endurskoðun skattlagningar fjármagnstekna sé mikilvægt að taka tillit til raunávöxtunar.

Unnið skal markvisst gegn skattaundanskotum bæði innanlands, jafnt sem erlendis í formi skattaskjóla. Efla þarf skattrannsóknir og styðja alþjóðlegt samstarf til að tryggja að einstaklingar og fyrirtæki greiði sanngjarna skatta þar sem tekjur verða til.

Finna þarf leiðir til að skattleggja erlend tæknifyrirtæki sem selja þjónustu, áskriftir eða auglýsingar hér á landi.